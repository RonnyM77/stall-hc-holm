{% filter markdown %}

#Våre hester

[Global Oracle](http://www.travsport.no/Andre-elementer/Sok-etter-hestkusklop/Sok-etter-hest/?id=116&sokId=30086795) er stallens stjerne for tiden. Etter å ha gått den lange veien gjennom grunnlagene, har han nå forsøkt seg i montéløp og det med stor suksess! Er for tiden blant norges 3 beste montéhester, og det blir spennende å se om han kan vokse ytterligere med oppgavene også i denne løpsformen fremover. Oppasser på hesten er Linda

[Thai Passion](http://www.travsport.no/Andre-elementer/Sok-etter-hestkusklop/Sok-etter-hest/?id=116&sokId=30052764) er Charter-Svein sin store kjærlighet. De har opplevd mye sammen, og hesten betyr veldig mye for Svein. De siste to sesongene har vært skadepreget og hun har ikke fått vist sin fulle kapasitet. Er for tiden under opptrening igjen, og Svein og Lone ønsker å få hun i form igjen før hun eventuelt går til avlen. Oppasser: Lone

[Onyx Bi](http://www.travsport.no/Andre-elementer/Sok-etter-hestkusklop/Sok-etter-hest/?id=116&sokId=30086540) er Lone sin store kjærlighet! Er en bereist herremann, som har vært litt rundt omkring i Europa. Ble kjøpt inn for en liten sum og Lone har med humør og omsorg ristet liv i denne hesten, og spesielt i monté har den vært veldig dyktig. Oppasser: Lone

[Komnes Kristin](http://www.travsport.no/Andre-elementer/Sok-etter-hestkusklop/Sok-etter-hest/?id=116&sokId=30082097) er stallens eneste kaldblodshest for øyeblikket. Hun er en storvokst og flott hoppe, som har slitt litt med travet, men flyter veldig på styrken. Hun går alltid til mål og har fått premie i nesten samtlige av sine starter. Høydepunktet var seieren i V76 på Bjerke 26.11.16. Da fikk oppasser vist seg frem på podiet med sine Michael Jackson-moves foran en fullstappet restaurant på "Damenes aften". Oppasser: Benjamin

[Watch Me Boy](http://www.travsport.no/Andre-elementer/Sok-etter-hestkusklop/Sok-etter-hest/?id=116&sokId=30101274) er stallens danske sjarmør. Kjøpt som en dansk derbydeltaker av andelslaget Stall Travelige Typer januar 2016. Etter en del helsemessige utfordringer debuterte den endelig i et lunsjtrav på Drammen 29.06.16. Vant lett som bare det, og stilte til start på Bjerke uken etter. Gjorde et fantastisk løp utvendig for klassehesten Goneinaflash og ble nr 2. Dessverre ble det påvist gaffelbåndskade på hesten, og den har hatt et opphold på Sundby Gård for rehabilitering før den nå er tilbake på stallen for videre opptrening. Usikkert når den vil komme til start igjen, men vi krysser fingrene for at vi ikke har sett det siste av denne lille krigeren! Oppasser: Benjamin

[Gary Above](http://www.travsport.no/Andre-elementer/Sok-etter-hestkusklop/Sok-etter-hest/?id=116&sokId=30077965) er familien Holms siste avkom etter fabelaktige Gary's Donna som har levert 8 avkom, der alle har vunnet. Kom sent i gang i løpsbanen, men har vist veldig lovende takter og leverer som regel sugende avslutninger. Er noe usikker og urutinert, men vi har tro på at dette blir en nyttig hest fremover. Oppasser: Benjamin

[Constitution](http://www.travsport.no/Andre-elementer/Sok-etter-hestkusklop/Sok-etter-hest/?id=116&sokId=30081119) er kapasitetshesten som dessverre sliter med helseproblemer. Hesten er under opptrening for et comeback, så får vi bare se hvordan det utvikler seg.

[Girl Power](http://www.travsport.no/Andre-elementer/Sok-etter-hestkusklop/Sok-etter-hest/?id=116&sokId=30084765) er en foreløpig ustartet 5-åring som er eid av Hans Christian Holm selv. Han klarer ikke å legge skjul på at han har ambisjoner med hoppa, men hun må få lagt på seg litt før hun er 100% startklar. Da skal vi nok få se ordentlig girl power i banen!

[Let's Go Crazy](http://www.travsport.no/Andre-elementer/Sok-etter-hestkusklop/Sok-etter-hest/?id=116&sokId=30074037) er Linda sin øyensten. Hun har eid og trent hesten selv siden han var 4 år, har tjent over 240.000 kroner og løpt en 12-tid. En langbeint krabat med særegen stil og glimt i øyet.

[Chasing Gold](http://www.travsport.no/Andre-elementer/Sok-etter-hestkusklop/Sok-etter-hest/?id=116&sokId=30051659) er Lisa sin øyensten. Hun er både eier, trener og oppdretter på Chase, så dette er jo en helt spesiell hest for Lisa. En ærlig sjel som når han er i form, alltid har en bra avslutning på lur.

[Valley Nova](http://www.travsport.no/Andre-elementer/Sok-etter-hestkusklop/Sok-etter-hest/?id=116&sokId=30099075) født 2015 er unghesthåpet som ble kjøpt på klasseløpsauksjonen 2016 av et andelslag med nye eiere, hovedsakelig fra Rjukan. Med Orlando Vici som far og Reel Volo som mor, så ligger forholdene til rette for at dette skal bli en god hest som forhåpentligvis kan være med i årgangsløpene fremover. Hun er snill og veloppdratt og en veldig fin hest å se til. Det blir veldig spennende å følge denne hoppa fremover. Vi har store forhåpninger!

{% endfilter %}
